---
title: "Uĵ-, la kontenta sufikso"
date: 2022-07-31
draft: false
---

Esperanto vivas. Kiel aliaj vivaj lingvojn, ĝi havas slangojn. Mi rakontu ekzemplon.

## La komenco de la sufikso

Estas la jaro 2008. Aux pli precize, la fino de la jaro 2009.
Ĉirkaux 150 esperanto-parolantoj kunvenis en la 52a Internacia Seminario, la tiama
novjara renkontiĝo
de GEJ, la Germana Esperanto-Asocio.

Samaj aferoj okazas kiel en ĉiuj tiaj renkontiĝoj.
La dumtagaj prelegoj donas oficialan impreson al la novulo,
la nokta programo disvidas sin inter koncertoj, lauxtaj bierumadoj en la trinkejo,
kaj murmuremaj konversacioj en la gufujo (ĉiuj sortoj de teo kiujn vi povas imagi).
Amindumantoj kisumas en koridoroj.
Amikogrupoj sidadas kie ajn.  
Nu, renkontiĝo.

La etoso estis tiom bona, ke unu frimozanta babilantaro ekpensis:
«Kial ni havas aĉ-sufikson pri malbonaj aferoj, sed neniun sufikson pri agrablaĵoj?»
Ili cerbumis.  
Jam ni havis niajn proprajn pozitivajn vortojn kiel *mojosa*, aux pozitivajn konstruaĵon kiel
*karulo*, kiu tauxgas kiel malo de *aĉulo*, sed sufikso? Simpla tujuzeble sufikso? Ne.»

Mi povas nur imagi tiun konversacion, ĝi okazis eble en la gufujo kiam mi estis trinkejumanta,
aux en la trinkejo kiam mi estis gufujumanta.
Sed mi emas pensi ke multaj sonoj estis provitaj antaux
ol la ĝusta silabo falis de la ĉielo en iliaj buŝoj: **uĵ**. Dolĉas kiel mielo en teo.

## Uzadi la sufikson

La kuninventintoj estas Germanoj,
ili nomiĝas Helen kaj Hendrik (verfii la ortografion).
Ni estis bonaj amikoj tiam kaj renkontiĝadis ofte en Heidelberg dum la unua duono de la jaro 2009,
pro alia amiko tre agadema, Stephan Schneider, kiu dauxre organizadis esperanto-kunvenetojn.

Plej granda uzanto de la sufikso estis Helen, kiu havis tiun agrablan rigardon sur la mondo.

«Ni sidu tie. Estas homuĵoj ĉe la tablo.»

«Teuĵo!» ŝi ekkrietus, kiam la teo plaĉis al ŝi.

Al mi plaĉis tiu vivemo. *uĵ* esprimas emocion pli ol elpensita opinio.
Mi ja povas retropensi pri okazaĵo tiel: «Ni pasigis tre agrablan vesperon kune».
Kaj mi povas ankaux retrosenti: «Ni pasigis vesperuĵon».  
*uĵ*, kiel lasta signifanta silabo, havas la plej fortan pezon en la frazo.

Sufikso ankaux uzeblas kun propraj nomoj. Imagu ke Hendrik alvenus kun dolĉaĵoj por manĝi,
ni povus ekkrii «Hendrikuĵo!».

## La disvastiĝo

## 